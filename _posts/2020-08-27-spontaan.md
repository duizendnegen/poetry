---
title: Spontaan
date: 2020-08-27
---

dat ik thuis zit op mijn driezitsbank van gerecycled leer, Miele-fornuis en koelkast met vrieslades, alarm als je hem te lang open laat staan

na een dag telewerken, digitaal hallo, digitaal vaarwel<br>
een gesprek met de koffiemachine thuis waar ik hem over mijn escapades van de dag ervoor vertel, hij espresso maakt

ik overweeg ontslag te nemen<br>
in een Tibetaans klooster het leven te overpeinzen<br>
maar ik heb zo veel meubels dat Shurgard mij geen hokje verhuren wil<br>
en ook mijn ouders mij te kennen gaven dat mijn kinderkamer door het logeerbed ingenomen is een de muren wit zijn

dat ik onderuit gezakt op de bank dan nadenk over een kat uit het asiel, of twee<br>
Mies en Mimi, mevrouw de voorzitter en de secretaris<br>
maar het dan niet doe, uit angst voor de haren op mijn nette pak